ፍጻሜ ፡ መዝሙር ፡ ዘዳዊት ።
1ይብል ፡ አብድ ፡ በልቡ ፡ አልቦ ፡ እግዚአብሔር ፤
2ኀስሩ ፡ ወረኵሱ ፡ በምግባሪሆሙ ፤
አልቦ ፡ ዘይገብራ ፡ ለሠናይት ፡ አልቦ ፡ ወኢአሐዱ ።
3እግዚአብሔር፡ ሐወጸ ፡ እምሰማይ ፡ ላዕለ ፡ እጓለ ፡ እምሕያው ፤
ከመ ፡ ይርአይ ፡ እመቦ ፡ ጠቢበ ፡ ዘየኀሦ ፡ ለእግዚአብሔር ።
አልቦ ፡ ዘይገብራ ፡ ለሠናይት ፡ አልቦ ፡ ወኢአሐዱ ።
5ከመ ፡ መቃብር ፡ ክሡት ፡ ጐራዒቶሙ ፡
ወጸልሐዉ ፡ በልሳናቲሆሙ ፡
ሕምዘ ፡ አርዌ ፡ ምድር ፡ ታሕተ ፡ ከነፍሪሆሙ ።
6መሪር ፡ አፋሆሙ ፡ ወምሉእ ፡ መርገም ፤
በሊኅ ፡ እገሪሆሙ ፡ ለክዒወ ፡ ደም ።
ኀሳር ፡ ወቅጥቃጤ ፡ ውስተ ፡ ፍኖቶሙ ፤
ወኢያአምርዋ ፡ ለፍኖተ ፡ ሰላም ።
ወአልቦ ፡ ፍርሀተ ፡ እግዚአብሔር፡ ቅድመ ፡ አዕይንቲሆሙ ።
ወኢያአምሩ ፡ ኵሎሙ ፡ ገበርተ ፡ ዐመፃ ፤
እለ ፡ ይውኅጥዎሙ ፡ ለሕዝብየ ፡ ከመ ፡ በሊዐ ፡ እክል ።
ወለእግዚአብሔርሰ ፡ ኢጸውዕዎ ።
ወበህየ ፡ ፈርሁ ፡ ወገረሞሙ ፡ ዘኢኮነ ፡ ግሩመ ፤
እስመ ፡ እግዚአብሔር፡ ውስተ ፡ ትውልደ ፡ ጻድቃን ።
ወአስተኀፈርክሙ ፡ ምክረ ፡ ነዳይ ፤
እስመ ፡ እግዚአብሔር ፡ ተስፋሆሙ ፡ ውእቱ ።
መኑ ፡ ይሁብ ፡ መድኀኒተ ፡ እምጽዮን ፡ ለእስራኤል ።
አመ ፡ ሜጠ ፡ እግዚአብሔር፡ ፄዋ ፡ ሕዝቡ ፤
ይትፌሣሕ ፡ ያዕቆብ ፡ ወይትሐሠይ ፡ እስራኤል ።